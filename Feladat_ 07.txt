7-es feladat: Könyvtári Kölcsönző

Készítsük el egy könyvtár online kölcsönzői és nyilvántartó rendszerét, amellyel a látogatók kölcsönzését,
előjegyzését, valamint a könyvtárosok adminisztratív munkáját tudjuk támogatni.

1) Részfeladat - a webes felületen a látogatók adhatnak le online előjegyzéseket, illetve böngészhetik a kínálatot.

A főoldalon a könyvtárban elérhető könyvek kerülnek kilistázásra, alapértelmezetten népszerűségi
sorrendben (kölcsönzések száma), de a felhasználó választhat cím szerinti lexikografikus rendezést is.
Egy oldalon legfeljebb 20 könyv jelenik meg, a többit lapozással lehet elérni. A könyvek címmel, (első)
szerzővel, kiadási évvel, ISBN számmal és borítóképpel rendelkeznek, amelyek megjelenítésre kerülnek.

A látogatók a könyvek között cím és szerző szerint, szabad szavas beviteli mező segítségével szűrhetnek.

Egy könyvet kiválasztva megjelenítésre kerülnek a kötetei, valamint esetlegesen aktív kölcsönzésük és
jövőbeni előjegyzéseik

A látogatók regisztrációt (név, telefonszám, e-mail cím, felhasználónév, jelszó, megerősített jelszó) és
bejelentkezést követően előjegyzést adhatnak le egy kötetre, a kölcsönzés tervezett kezdő és befejező
napját megadva. Az előjegyzés nem fedhet át aktív kölcsönzéssel vagy más előjegyzéssel.

2) Részfeladat - a könyvtárosok az asztali grafikus felületen keresztül adminisztrálhatják a könyveket és a kölcsönzéseket.

A könyvtáros bejelentkezhet (felhasználónév és jelszó megadásával) a programba, illetve kijelentkezhet;
a további funkcionalitások csak bejelentkezett állapotban elérhetőek.

Az alkalmazás listázza a könyveket, valamint a hozzájuk tartozó köteteket. Lehetőség van új könyv,
illetve kötet rögzítésére.

A könyvtáros selejtezhet egy kötetet, de csak akkor, ha nincsen aktuálisan kikölcsönözve. Az esedékes
jövőbeni előjegyzések törlésre kerülnek és az adott kötet továbbá nem lesz kölcsönözhető.

Az alkalmazás listázza az aktív kölcsönzéseket és a jövőben esedékes előjegyzéseket. A könyvtáros
egy aktív kölcsönzést inaktívvá tehet (visszavitték a könyvet), valamint egy inaktív előjegyzést aktív
kölcsönzésnek jelölhet (elvitték a könyvet). Egy kölcsönzés státuszának változtatása nincs a tervezett
kezdő és befejező naphoz kötve (gondolva pl. a késedelmes visszavitelre), azonban egy kötetnek egyszerre
legfeljebb egy aktív kölcsönzése lehet.

- könyvek (cím, szerző, kiadás éve, ISBN szám, borítókép);
- kötetek (könyv, könyvtári azonosító);
- kölcsönzések (kötet, látogató, kezdő nap, befejező nap, aktív-e)
- látogatók (név, cím, telefonszám, azonosító, jelszó);
- könyvtárosok (név, azonosító, jelszó).